---
---
Redovisning kmom03
=========================
__Har du tidigare erfarenheter av att skriva kod som testar annan kod?__

I tidigare kursen python så gjorde vi mycket tester på vår kod så därför känns det inte helt nytt. Tyckte att det kändes ganska lika att göra det i php och i python.

__Hur ser du på begreppen enhetstestning och “att skriva testbar kod”?__

Att skriva testbar kod är att ha flera klasser med små metoder. Man vill att varje metod ska göra lite eftersom att det då blir lättare att testa koden. Enhetstestning är bra för att testa att alla metoder fungerar som man vill att de ska göra.

__Förklara kort begreppen white/grey/black box testing samt positiva och negativa tester, med dina egna ord.__

Ifall man har full insyn på hur koden ser ut och fungerar så är det white box testing och det är vad vi gjort i detta kursmomentet. Black box är då motsatsen där man inte har någon insyn alls och grey är när man har lite insyn men inte allt. Positiva testfall gör man för att visa att koden fungerar som man tänkt sig. Man kan också göra negativa tester för att kunna testa hur programmet hanterar fel.

__Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?__

Jag bärjade med att ta lite kod från mitt spel i guiden från förra veckan där vi kastade tärningar och sedan tog jag också lite inspiration från vårt guess-game för att få igång spelet. Jag försökte att lösa en liten sak i taget av spelet. Jag valde att ha två klasser, en som kastar tärningar och en annan som sparar de värderna. Jag tycker det är ganska svårt hur man ska dela upp sin kod då jag i bakhuvudet tänker att man egentligen bara skulle kunna ha en stor klass istället. Jag tyckte också att det var svårt att försöka ha så lite kod som möjligt i min route-fil då det kändes som att jag behövde ha ganska många session-variabler för att kunna skicka in dem i min play-fil. Det hade varit intressant att se någon som löst uppgiften på ett annat sätt än mig eftersom jag är nyfiken på hur man skulle kunna löst det på ett "snyggare" sätt.

__Hur väl lyckades du testa tärningsspelet 100?__

Jag fick till 100% i båda mina klasser. Jag hade ganska små metoder i mina klasser så därför var de ganska enkla att testa.

__Vilken är din TIL för detta kmom?__

Det jag lärt mig i detta kursmomentet är hur man kan enhetstesta med phpunit, något som jag tyckte kändes bra och smidigt. Har också blivit lite mer van att skriva kod i ramverket och mer om objektorienterad php.
